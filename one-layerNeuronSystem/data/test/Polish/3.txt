Był to
nędzarz, wysmagany przez los, nieumiejący wielkim
rozumem i uczciwością zabezpieczyć się przeciw jego
poniewierce. Rzeczywiście, kilku wpływowym
znajomym poleciłem biedaka, ale ci nie chcieli czy nie
mogli dać mu pracy. Wkrótce pewna instytucja
zaofiarowała mi zyskowną synekurę, którą przyjąłem.
W tej chwili stanął mi przed oczami mój kolega z
wychudzoną twarzą i wytartym ubraniem. On na to
stanowisko niewłaściwy — powiedziałem sobie, a
mówiąc to, pojmowałem jasno niegodziwość tego
wykrętu. Nie cofnąłem się jednak — i co mnie
powstrzymało? Jaka piekielna moc mną rządzi? Woli,
niezłomnej woli!”.
